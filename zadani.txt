Originální zadání na téma Sandox hra:

Naprogramujte jednoduchou 2D sandbox hru.

Hra musí splňovat následující funkcionality

    Implementujte hráče (postava, loď, ...) a jeho stav (energie, životy, brnění, skore, ...)
    Vytvořte (soubojový) model zranění - alespoň dvě příčiny (pád z výšky, soubor s nepřítelem, pobyt v lávě, ...)
    Vytvořte jednoduchý model prostředí (gravitace, přelévání vody (lávy), růst stromů, ...)
    Naimplementujte načítání (konfigurace generátoru) mapy ze souboru a umožněte ukládat aktuální stav hry.

Kde lze využít polymorfismus? (doporučené)

    Postavy: hráč, zvířata, přítel (obchodník), nepřítel (různé druhy)
    Efekty akcí: pád, úder, kontakt s lávou
    Prostředí: vzduch, voda, hlína, uhlí, kov, láva, žebřík,...
    Uživatelské rozhraní: konzole, ncurses, SDL, OpenGL (různé varianty), ...

Ukázky:

    http://www.miniclip.com/games/motherload/en/
    https://en.wikipedia.org/wiki/Terraria
    2D Minecraft

Doplněné zadání:

Cílem semestrální práce bude vytvořit hru inspirovanou hrou Motherload. Hráč bude ovládat těžební vozítko na planetě Mars.
Jeho cílem bude přežít nehostinné podmínky na Marsu a zbohatnout z těžby tamního nerostného bohatství.
Zisk z prodeje natěžených vzácných rud se bude dát využít na vylepšení vozítka.

Nastane-li situace, kdy měřič paliva, či životů vozítka dojde k nule, tak hra končí neúspěchem.

Těžení je zkomplikované tím, že na vozítko stále působí gravitace, tudíž padá. Padá-li avšak vozítko,
tak nemůže těžit, tedy může těžit jen v případě, kdy stojí na pevné půdě a to jen směrem doleva, doprava a dolů.
Příliš rychlý pád vozítko poškodí.

Je-li vozítko na povrchu může obchodovat s penězmi nabitými z těžby. Může si buď dokoupit palivo a opravy za fixní částku,
nebo může investovat do vylepšení vozítka. Vozítko se vylepšuje v pořadí Pancíř -> Palivová nádrž -> Těžební vrták, a pak znovu lepší pancíř atd.
Každá kategorie má 4 úrovně vylepšení, tudíž dohromady 12 vylepšení. Každá úroveň vylepšení je dražší.

Terén podzemí bude rozdělen na jednotlivé bloky.
Tyto bloky mohou být: prázdné, hliněné, podzemní prázdné, uhlí, železo, zlato, titan.
Vzácnější rudy budou uložené níže. Po vytěžení políčka se toto políčko uvolní a hráč dostane peněžní odměnu.
Vytěží-li hráč titan, dostane také malé poškození.

Ovládání:
WASD, šipky pro pohyb vozítka.
Pohyb + mezerník pro těžbu ve směru pohybu.
R pro doplnění životů a paliva za peníze.
U pro vylepšení vozítka za peníze.
I pro uložení hry.

Polymorfismus je uplatněn:
- Bloky terénu - zemina, uhlí, železo, zlato, titan
- Hlavní komponenty hry ( update, save, input, draw )